## Vejledning – Randers Kommunes anonymiseringsværktøj 

Randers Kommunes anonymiseringsværktøj hjælper medarbejdere med at maskere ord og sætninger i en pdf-fil, så de permanent skjules og ikke kan genskabes. Værktøjet kan blandt andet bruges til at fjerne persondata fra dokumenter i overensstemmelse med gældende lovgivning om databeskyttelse. 

### Sådan bruger du værktøjet: 

1. Upload den ønskede pdf-fil. 

2. Marker de ord eller sætninger, der skal anonymiseres, og klik på "Anonymiser".

3. Hvis dokumentet indeholder CPR-numre, kan du vælge at krydse feltet "Anonymiser CPR-numre" af for at fjerne dem automatisk.

4. Gem den anonymiserede fil og verificér resultatet. 

### Det er brugerens ansvar at:

- Gennemlæse dokumentet grundigt efter anonymisering for at sikre, at alle relevante oplysninger, såsom CPR-numre, navne og andre følsomme data, er fjernet. 

- Følge Randers Kommunes databeskyttelsespolitikker og de gældende regler for håndtering af personoplysninger, herunder GDPR. 

### Sletning af original fil 

Når arbejdet er færdigt, skal den originale fil, hvis den indeholder persondata, slettes fra computeren i overensstemmelse med Randers Kommunes sletteregler. Dette er en vigtig del af at sikre korrekt databeskyttelse. 